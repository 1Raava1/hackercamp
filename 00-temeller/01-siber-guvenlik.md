# Siber Güvenlik

## Kavram Olarak Siber Güvenlik

Tüm bilişim sistemlerini kapsayan genel bir güvenlik kavramıdır. Genellikle bilgi güvenliği ile karıştırılmaktadır. Ancak **siber güvenlik**, **bilgi güvenliğine** göre daha geniş kapsamlıdır. İçerisinde birçok alt alan bulundurmaktadır. Siber savaş, siber ordu gibi diğer kavramlar ile birlikte değerlendirilmektedir.

## Aktörler

- Beyaz şapkalı hacker
- Siyah şapkalı hacker
- Gri şapkalı hacker

## Popüler Konular

- Web
- Ağ
- Yazılım
- Donanım
- Fiziksel

## Siber Güvenlik Uzmanlığı

Siber güvenlik uzmanı **hacking** eylemlerini karşılıklı anlaşmalara dayanarak gerçekleştiren, gerçek **hacker** kabiliyetinde olması beklenen kişidir. Amaç güvenlik testi yapılan sistemin güvenlik açıklıklarını ortaya çıkararak gerçek bir saldırganın zarar vermesini engellemektir. Genellikle metodoloji tabanlı olarak gerçekleştirilir. Ünvanları içerisinde geçen **profesyonel** kelimesi, bu işi para karşılığı yaptığını belirtmektedir. Doğal olarak **amatör** olarak yapan kişiler de bulunmaktadır. Geçmişe bakıldığında **siber güvenlik** alanını **amatör** ruhlu kişiler şekillendirmiştir. Hala da şekillendirmeye devam etmektedir. Bu amatör ruhlu kişiler her zaman 1-0 önde olmaya çalışmaktadır. Uzun süredir de bunu başarıyla yapmışlardır.

Bu alanda uzmanlık için çeşitli sertifikalar önem taşımaktadır. OSCP, CEH, LPT ve ülkemizde TSE'nin verdiği sertifikalar örnek verilebilir. Her ne kadar sertifikalar belirli bir ölçek gösterse de, tam bir yetenek belirtmemektedir. Bu yüzden siber güvenlik alanında uzman olan kişiler sürekli olarak kendilerini geliştirmek ve yeni trendleri takip etmek zorundadır.

## Ülkemizde Siber Güvenlik

Türkiye siber güvenlik alanında diğer devletler gibi kendine yer edinmeye çalışmaktadır. Bu çalışmaların sonucunda **Siber güvenlik stratejisi ve eylem planı** oluşturulmuştur. Ancak diğer ülkeler ile kıyaslandığında henüz başlangıç aşamasındadır. Özellikle ülke genelinde farkındalık konusunda büyük eksiklikler yaşanmaktadır. **Siber güvenlik** kavramının tüm kitlelere doğru bir şekilde anlatılması gerekmektedir.

## Ülkemizde Siber Güvenlik İmkanları

- Tubitak SGE
- Aselsan, Havelsan, STM
- PRODAFT, INVICTUS
- BGA
- ADEO
- INNOVERA

## Bilişim Suçları

- MADDE 243. – (1) Bir bilişim sisteminin bütününe veya bir kısmına, hukuka aykırı olarak giren ve orada kalmaya devam eden kimseye bir yıla kadar hapis veya adli para cezası verilir.

- MADDE 243. – (2) Yukarıdaki fıkrada tanımlanan fiillerin bedeli karşılığı yararlanılabilen sistemler hakkında işlenmesi halinde, verilecek ceza yarı oranına kadar indirilir.

- MADDE 243. – (3) Bu fiil nedeniyle sistemin içerdiği veriler yok olur veya değişirse, altı aydan iki yıla kadar hapis cezasına hükmolunur.

- MADDE 244. – (1) Bir bilişim sisteminin işleyişini engelleyen veya bozan kişi, bir yıldan beş yıla kadar hapis cezası ile cezalandırılır.

- MADDE 244. – (2) Bir bilişim sistemindeki verileri bozan, yok eden, değiştiren veya erişilmez kılan, sisteme veri yerleştiren, var olan verileri başka bir yere gönderen kişi, altı aydan üç yıla kadar hapis cezası ile cezalandırılır.

- MADDE 244. – (3) Bu fiillerin bir banka veya kredi kurumuna ya da bir kamu kurum veya kuruluşuna ait bilişim sistemi üzerinde işlenmesi halinde, verilecek ceza yarı oranında artırılır.

- MADDE 244. – (4) Yukarıdaki fıkralarda tanımlanan fiillerin işlenmesi suretiyle kişinin kendisinin veya başkasının yararına haksız bir çıkar sağlamasının başka bir suç oluşturmaması hâlinde, iki yıldan altı yıla kadar hapis ve beş bin güne kadar adlî para cezasına hükmolunur.

- MADDE 245. – (1) Başkasına ait bir banka veya kredi kartını, her ne suretle olursa olsun ele geçiren veya elinde bulunduran kimse, kart sahibinin veya kartın kendisine verilmesi gereken kişinin rızası olmaksızın bunu kullanarak veya kullandırtarak kendisine veya başkasına yarar sağlarsa, üç yıldan altı yıla kadar hapis cezası ve adlî para cezası ile cezalandırılır.

- MADDE 245. – (2) Sahte oluşturulan veya üzerinde sahtecilik yapılan bir banka veya kredi kartını kullanmak suretiyle kendisine veya başkasına yarar sağlayan kişi, fiil daha ağır cezayı gerektiren başka bir suç oluşturmadığı takdirde, dört yıldan yedi yıla kadar hapis cezası ile cezalandırılır.

- MADDE 246. – (1) Bu bölümde yer alan suçların işlenmesi suretiyle yararına haksız menfaat sağlanan tüzel kişiler hakkında bunlara özgü güvenlik tedbirlerine hükmolunur

- MADDE 124. – (1) Kişiler arasındaki haberleşmenin hukuka aykırı olarak engellenmesi halinde, altı aydan iki yıla kadar hapis veya adlî para cezasına hükmolunur.

- MADDE 124. – (2) Kamu kurumları arasındaki haberleşmeyi hukuka aykırı olarak engelleyen kişi, bir yıldan beş yıla kadar hapis cezası ile cezalandırılır.

- MADDE 124. – (3) Her türlü basın ve yayın organının yayınının hukuka aykırı bir şekilde engellenmesi halinde, ikinci fıkra hükmüne göre cezaya hükmolunur.





